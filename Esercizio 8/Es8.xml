<?xml version="1.0" encoding="UTF-8" ?>
<!-- Marcare un testo plain text di circa 3000 caratteri a piacere.
  Filename: Es8.xml
  Author: Elisa Raeli
  Date: 30/05/2021 -->
<TEI> <!--Radice testo-->
  
    <teiHeader>
        <fileDesc> <!--informazioni sul file stesso, non sull'originale-->
            <titleStmt>
                <title>FAHRENHEIT 451</title>
                <respStmt>
                    <resp>Conversione TEI P5 a cura di</resp>
                    <name>Elisa Raeli</name>
                </respStmt>
            </titleStmt>

            <publicationStmt>
            <publisher>Oscar Mondadori</publisher>
            <date>2014</date>
            </publicationStmt>

            <sourceDesc><bibl> <!--Riferimento alla fonte originale-->
                    <title>Fahrenheit 451</title>
                    <author>Ray Bradbury</author>
                    <publisher>Ballantine Books</publisher>
                    <date>19 October 1953</date>
            </bibl></sourceDesc>

        </fileDesc>
    </teiHeader>

  <text>
    <body>
      <div>
        <head>IL FOCOLARE E LA SALAMANDRA</head>
          <p>Era una gioia appiccare il fuoco.</p>
          <p>Era una gioia speciale vedere le cose divorate, vederle 
          annerite, <hi rend="italic">diverse</hi>. Con la punta di rame del tubo fra le mani, 
          con quel grosso pitone che sputava il suo cherosene 
          venefico sul mondo, il sangue gli martellava contro le tempie, e 
          le sue mani diventavano le mani di non si sa quale direttore
          d’orchestra che suonasse tutte le sinfonie fiammeggianti, 
          incendiarie, per far cadere tutti i cenci e le rovine carbonizzate 
          della storia. Col suo elmetto simbolicamente numerato 
          451 sulla stolida testa, con gli occhi tutta una fiamma arancione 
          al pensiero di quanto sarebbe accaduto la prossima volta, 
          l’uomo premette il bottone dell’accensione, e la casa 
          sussultò in una fiammata divorante che prese ad arroventare 
          il cielo vespertino, poi a ingiallirlo e infine ad annerirlo. 
          Egli camminava dentro una folata di lucciole. Voleva 
          soprattutto, come nell’antico scherzo, spingere un’altea su 
          un bastone dentro la fornace, mentre i libri sbatacchiando 
          le ali di piccione, morivano sulla veranda e nel giardinetto 
          della casa, salivano in vortici sfavillanti e svolazzavano 
          via portati da un vento fatto nero dall’incendio. 
          </p>
          <p>Montag ebbe il sorriso crudele di tutti gli uomini 
          bruciacchiati e respinti dalla fiamma.</p>
          <p> Sapeva che quando fosse ritornato alla sede degli incendiari 
          avrebbe potuto ammiccare a se stesso, specie di giullare 
          negro, sporco di carbon fossile, davanti allo specchio. 
          Poi, all’atto di coricarsi, si sarebbe sentito quel sorriso, una 
          sorta di smorfia, ancora artigliato nei muscoli facciali, al buio. 
          Non scompariva mai, quel sogghigno, non se n’era andato mai 
          nemmeno una volta per quanto riandasse con la memoria al passato.
          </p>
          <p>Appese il nero elmetto color coleottero e si mise a lustrarlo; 
          appesa poi la giubba antincendio, con molta cura, si abbandonò 
          lungamente alle gioie di una doccia; poi, fischiettando, le mani 
          in tasca, attraversò il piano superiore della casa del fuoco e 
          cadde nel buco. All’ultimo momento, quando il disastro sembrava 
          inevitabile, tolse le mani di tasca e interruppe la caduta 
          afferrandosi al palo dorato. Scivolò fino a fermarsi con un suono 
          stridulo, con i talloni a due centimetri dal pavimento di cemento 
          del pianterreno. Uscì quindi dalla casa del fuoco e si diresse per la 
          strada notturna – era mezzanotte – verso la ferrovia sotterranea, dove 
          il silenzioso convoglio ad aria compressa, scivolando come un’ombra 
          dentro il suo budello bene oleato nelle viscere della terra, lo rigurgitò 
          con uno sbuffo possente d’aria calda sulla scala mobile dal pavimento color 
          crema, che saliva verso la superficie, nella zona suburbana.
          </p>
          <p>Zufolando, si lasciò sollevare dalla scala mobile nell’aria 
          pesante della notte e si spinse verso la cantonata, non pensando 
          a nulla di speciale. Prima di giungere alla cantonata, tuttavia, 
          rallentò, come se un gran vento si fosse sollevato chissà dove, 
          come se qualcuno lo avesse chiamato per nome.
          </p>
          <p>In quelle ultimissime notti aveva avuto le sensazioni più vaghe 
          e insolite sul marciapiede là, appena passato l’angolo, mentre alla 
          luce delle stelle si dirigeva verso casa sua.
          </p>
        
      </div>
    </body>
  </text>
</TEI>